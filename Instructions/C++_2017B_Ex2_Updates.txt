עדכונים חשובים לתרגיל 2
התאמה של קובץ לוח לקובץ צעדים
שינוי באופן הבחירה והשמירה של קבצים להרצה:

[1]

כאשר מריצים לוח מקובץ (כלומר לא לוח רנדומלי) והבחירה היא לרוץ עם קובץ צעדים - יש לבחור קבצי צעדים ששמם תואם לשם הלוח (וכמובן סיומת של קובץ צעדים). אם לא קיימים קבצים מתאימים או שקיים קובץ רק לאחד השחקנים יש לנהוג לפי התיאור המקורי שבמיפרט.

[2]

כאשר מקליטים משחק - אם המשחק היה מלוח שנקרא מקובץ יש ליצור קבצי מהלכים בשם זהה לשמו של קובץ הלוח, בפורמט ובסיומת שיוגדרו בהמשך מסמך זה.

[3]

כאשר מקליטים משחק - אם המשחק היה מלוח רנדומלי - יש לשמור את הלוח לקובץ על-מנת שאפשר יהיה לשחק אותו מחדש - שמו של קובץ הלוח יהיה random_1 ועם סיומת רגילה של קובץ לוח. במידה וקיים כבר קובץ בשם זה יש לבחור בשם random_2 וכך הלאה - לנסות 3, 4, ... 10, 11 וכו'. לאחר שנבחר שם מתאים לקובץ הלוח יש ליצור קבצי מהלכים בשם זהה לשמו של קובץ הלוח, בפורמט ובסיומת שיוגדרו בהמשך מסמך זה.

[4]

כאשר מקליטים קובץ מהלכים - אם קיים כבר אחד אפשר לדרוס את הקודם אין חובה ליצור חדש עם מקף new כפי שנתבקשתם בתרגיל (אבל מי שרוצה יכול לפעול לפי הדרישה המקורית של התרגיל).

[5]

כאשר שומרים קובץ לוח (שהוגרל) - בהכרח יווצר שם חדש לפי הכללים שרשומים ב-[3] למעלה. כללים אלו שונים מאלו שהוגדרו במקור ולכן אם מישהו כבר מימש לפי הכללים שבתרגיל המקורי זה בסדר.


פורמט קובץ הצעדים וסיומת הקובץ
יהיו שני פורמטים חוקיים לקובץ צעדים:

[1]
קובץ צעדים מלא עם סיומת moves-a_full או moves-b_full

בקובץ זה תופיע כל תזוזה של כלי באופן הבא: מספר הכלי, משבצת יעד (אות גדולה של הטור, מספר שורה).

[2]

קובץ צעדים מקוצר עם סיומת moves-a_small או moves-b_small

בקובץ זה יופיעו רק שינויים רלבנטיים, כל עוד לא נמסר על שינוי המשמעות היא שהכלי ממשיך לנוע בכיוון הקיים (אלא אם נתקע).

בקובץ זה תופיע כל תזוזה של כלי באופן הבא: מספר איטרציה במשחק (בהכרח מספרים אי-זוגיים לשחקן הראשון וזוגיים לשני), מספר כלי, כיוון תנועה (אות גדולה של כיוון התנועה מבין U,D,L,R ו-S - כאשר S מסמן STAY - נבחר כלי ועדיין לא נבחר לו כיוון תנועה).


אתם יכולים לבחור האם לממש עבודה עם פורמט הקובץ המלא או המקוצר.

אם נבדוק את התרגיל שלכם עם קבצים שלנו נדאג לשים בתיקיה קבצים משני הסוגים ואז התרגיל שלכם יוכל לעבוד עם הפורמט שמתאים לו וכמובן יתעלם מהפורמט השני (קבצים עם הסיומת האחרת לא רלבנטיים עבורו).

ראו דוגמאות לשני הפורמטים החוקיים כאן: https://mama.mta.ac.il/mod/folder/view.php?id=32645

שימו לב שסיומת הקובץ לפורמט המלא שונתה - הסיומת המקורית כבר לא רלבנטית - על-מנת שבחירת פורמט הקובץ תהיה ברורה וקלה.







שינוי אחרון: 4/05/2017, 22:08

